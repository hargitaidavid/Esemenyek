Eseménykezelő plugin WordPress-hez
==================================
==================================

Készítette: Hargitai Dávid <david *kukac* minosegiweb.hu>
Verzió: 0.1


LEÍRÁS
======
Ez a plugin létrehoz egy esemény tartalomtípust, mellyel könnyebben kezelhetők az esemény jellegű tartalmak.
Funkciók:
* könnyen megadható kezdő és befejező időpontok
* elkövetkező és múltbeli események megkülönböztetése
* közelgő eseményeket listázó widget
* térképkezelés az esemény címe alapján Google Maps segítségével (API kulcs szükséges)
* események jellegének kezelése (egyéni címkézés)


TELEPÍTÉS
=========
Másold az esemenyek mappát a wp-content/plugins könyvtárba, aktiváld a plugint és kész.
Az eseményeid listáját a /esemenyek oldalon találod (amennyiben be vannak kapcsolva a szép URL-ek és vettél már fel eseményeket)


BEÁLLÍTÁSOK
===========
Az eseményeidet egy új Események nevű főmenüpontban tudod kezelni.
A globális beállításokat a Beállítások -> Események beállításai menüpontban tudod elvégezni.
A widget neve: Legutóbbi események.
Az események listája az [esemenyek] shortcode által jelenik meg a /esemenyek oldalon (ez automatikusan létrejön a megfelelő tartalommal a plugin aktiválásakor). Ha szeretnéd, hogy más módon listázódjanak, megadhatod a shortcode-nak a szures és rendezes paramétereket, például így:

[esemenyek rendezes="ASC" szures="jovobeli"]
<h2><a id="regebbi-esemenyek">Régebbi események</a></h2>
[esemenyek szures="multbeli"]

A rendezes paraméter alapértelmezésben DESC, azaz időpont szerint csökkenő, szűrés pedig alapértelmezésben nincs, minden megjelenik.


FIGYELEM!
=========
* Mindenképpen meg kell adni kezdő időpontot, hogy megjelenjen az esemény a /esemenyek oldalon!
* A térkép megjelenítéséhez szükséges Google API kulcs.Ha nincs, itt szerezhetsz: http://code.google.com/apis/maps/signup.html
* Amennyiben szeretnéd megváltoztatni az események megjelenését, másold a plugin könyvtárában lévő esemeny_sablon.php fájlt az általad használt WordPress sablon könyvtárába, és ezt a fájlt szerkeszd ízlés szerint!


